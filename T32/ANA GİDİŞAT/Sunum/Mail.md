Merhabalar,

Çok sık gelen bazı sorulara cevap vermek istiyoruz.

Şu an anketi doldurmuş ve finale katılacağını belirten 39 arkadaşımız mevcut bu sayı 26 Haziran'a kadar artacaktır muhtemelen. Daha öncesinde duyurduğumuz ve paylaştığımız takvime göre proje bitiş tarihi 26 Haziran Çarşamba olup bu tarihten sonra ilgili form kapatılacaktır.

Finale katılacak arkadaşlara sunum tarihleri için Temmuz ayında bilgilendirme yapılarak final sunum tarihleri ve saatleri kesinleştirilecektir.

Katılımcı sayısı göz önünde bulundurulduğunda tahmin edeceğiniz gibi final sunumlarını tek bir gün içinde tamamlamak mümkün değildir bu yüzden sunum tarih ve saatleriniz değişkenlik gösterebilir.

  

Finalistlerin her biri için 30 dk süre veriyor olacağız. Bu 30dk nasıl kullanacağınız sizin inisiyatifinizde fakat bizim önerimiz;

Zamanınızı 3 parçaya bölmeniz;

Birinci kısımda bir sunum ile kendinizi, projenizi ve proje boyunca yaşadığınız zorluklar , öğrenme noktaları vb kısımları anlatmanız.

İkinci kısım projenizin gösterimi ( "demonstration" ). 

Son kısım ise kodlarınız, proje yapınız, git kullanımı , readme.md gibi teknik kısımlar ve soru cevap şeklinde olabilir.

  

Zamanı yönetmeniz, proje sunumunuz, proje ve teknoloji hakimiyetiniz önemli olacaktır. Sunum öncesi prova yaparak 30 dk 'yı aşmadığınızdan emin olmanız yararınıza olacaktır.

  

26 Haziran sonrası için finale katılacak arkadaşlar dışındaki kişilere mail gönderilmeyecek olup tüm katılımcı arkadaşlarımıza bu vesile ile tekrar teşekkür ederiz.

  

Önümüzdeki yıllarda 3. sınıf ve öncesindeki arkadaşlarımızla yeniden buluşuncaya dek hoşça kalın.

  

Saygılarımla,

Yusuf Ziya Başbuğ